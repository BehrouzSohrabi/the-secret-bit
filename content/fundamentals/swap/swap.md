---
title: "swap"
date: 2022-07-18T01:18:48+04:30
draft: false
---
<div dir='rtl'>

### فهرست
> - [توضیحات](#توضیحات)
> - [نویسنده یا نویسندگان](/#نویسنده-یا-نویسندگان)

---
### توضیحات
در کامپیوتر ها حافظه رم همانند حافظه ssd و hdd محدود است. 
این محدودیت حافظه هنگام استفاده از یک نرم افزار که به مقدار رم بیشتری احتیاج دارد باعث کرش کردن کامپیوتر شما خواهد شد. زیرا مقدار حافظه لازم برای اجرای یک یا چند برنامه خاص از کل فضای رم کامپیوتر بیشتر است، و در این حالت کامپیوتر دچار کمبود حافظه اصلی شده و در نهایت کرش خواهد کرد. برای حل این مشکل swap مطرح شد.
ایده ی کلی swap استفاده از فضای هارد دیسک برای جبران کمبود فضای رم است.
 توصیه میشود که دوبرابر حافظه رم swap در نظر بگیرید، اما فضای swap را بیشتر از ۸ گیگ در نظر نگیرید.
به عنوان مثال اگر دو گیگ رم دارید چهار گیگ swap تعریف کنید.
اگر چهار گیگ رم دارید ۸ گیگ و اگر بیشتر از چهار گیگ رم داشتید فضای swap را بیشتر از  ۸ گیگ در نظر نگیرید.
نام حافظه مجازی در گنولینوکس swap و در ویندوز virtual memory نام گذاری شده است.
به شکل تخصصی تر swap بخشی از هارد دیسک شماست.
حالا این بخش خاص میتواند یک فایل یا یک پارتیشن swap باشد.
در گنولینوکس زمانی که کرنل به حافظه رم بیشتری احتیاج داشته باشد با استفاده از قابلیت swapping برنامه هایی که اولویت کمتری برای اجرا داشته باشند را درون فضای swap کپی میکند. بدین شکل حافظه رم خالی میشود. زمانی که به اطلاعات درون پارتیشن یا فایل swap نیاز باشد عکس عملیات بالا اتفاق خواهد افتاد.
البته در نظر داشته باشید که swap به هیچ وجه همانند حافظه رم عمل نخواهد کرد زیرا عملکرد swap به شدت به نسبت رم کندتر است.
در گنولینوکس میتوانید به دو شکل فضای swap را ایجاد کنید.
در روش اول میتوانید یک پارتیشن با فرمت swap ایجاد کنید و آن را فعال کنید تا در صورت نیاز از آن استفاده شود.
در روش دوم میتوانید فضای swap را به شکل فایل تعریف کنید.
روش دوم به خاطر پایین آوردن سرعت عملیات swapping پیشنهاد نمیشود.

---

### نویسنده یا نویسندگان

</div>

- *[Amirhosein](https://github.com/amirhoseinsb)* | **<amirhoseinsohrabi.official@gmail.com>**


